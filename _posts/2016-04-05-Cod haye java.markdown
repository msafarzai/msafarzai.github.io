---
layout: post
title:  "نحوه استفاده از کدهای جاوا اسکرپت در صفحه"
date:   2016-04-04 21:48:24 +0430
categories: jekyll update
---
#نحوه استفاده از کدهای جاوا اسکرپت در صفحه
به طور کلی به سه طریق می توانیم از جاوا اسکرپت در یک صفحه استفاده کنیم:

وارد کردن اسکرپت در بخش <head> صفحه
وارد کردن جاوا اسکرپت در بخش <body> صفحه
استفاده از فایل اسکرپت خارجی
به یاد داشته باشید که می توانید از همه روشهای بالا به طور همزمان برای وارد کردن جاوا اسکرپت در صفحه استفاده کنید.

در دو روش اول کدهای جاوا اسکرپت به طور مستقیم وارد صفحه HTML می شوند. برای وارد کردن جاوا اسکرپت در این دو روش از تگ script استفاده می شود. تمامی کدهای جاوا اسکرپتی که می خواهید به طور مستقیم وارد صفحه کنید باید در تگ script قرار داشته باشند وگرنه مرورگر به جای به کار بردن آنها را به صورت متن در صفحه نمایش می دهد. معمولاً کدهای جاوا اسکرپت با ساختار زیر وارد صفحه می شوند :

<script language="javascript" type="text/javascript">
دستورات جاوا اسکرپتی که قصد استفاده از آنها را دارید در این قسمت وارد می شوند 
</script>
در تگ بالا برای مشخص کردن نوع موتور اسکرپتی که مرورگر باید برای تفسیر کردن کد استفاده کند از دو شناسه language و type استفاده می کنیم.

وارد کردن اسکرپت در بخش <head>
در هنگام باز شدن یک صفحه وب عناصر موجود در بخش <head> قبل از سایر اجزای صفحه لود می شوند. معمولاً هنگامی کدهای جاوا اسکرپت در بخش <head> متن استفاده می شود که بخواهیم مطمئن شویم به هنگام نیاز کدهای ما لود شده اند.

در اینجا یک مثال از استفاده از جاوا اسکرپت در <head> را مشاهده می کنید:

<html dir="rtl">

<head>
<script language="javascript" type="text/javascript">
function message() {
document.write('<div align="center">کدهای جاوا اسکرپت موجود در &lt;head&gt; صفحه قبل از سایر اجزای صفحه لود می شوند <br> این متن به وسیله همین نوع اسکرپت به وجود آمده است</div>');
}
</script>
</head>

<body>
<p align="center"><a href="javascript:message();">روی این متن کلیک کنید</a></p>
</body>

</html>
برای مشاهده صفحه ساخته شده با کد بالا اینجا را کلیک کنید.

وارد کردن جاوا اسکرپت در قسمت بدنه متن HTML
این امکان وجود دارد که کدهای جاوا اسکرپت را در قسمت <body> صفحه وارد کنیم. در این صورت لود شدن آنها تا هنگامی که آن بخش از صفحه لود شود به عقب می افتد و اگر صفحه به صورت کامل باز نشود ممکن است اسکرپت ما کار نکند. مثال زیر یک نمونه از وارد کردن جاوا اسکرپت در <body> صفحه HTML را نشان می دهد:

<html dir="rtl">

<head>
<title>جاوا اسکرپت در بدنه صفحه</title>
</head>

<body>
<script language="javascript" type="text/javascript">
document.write('<br><h1 align="center">این متن توسط جاوا اسکرپت نوشته شده است.</h1>');
</script>
</body>

</html>

برای مشاهده صفحه مربوط به کد بالا اینجا را کلیک کنید

فرا خوانی اسکرپت خارجی به صفحه
گاهی اوقات ممکن است بخواهید از یک سری از کدهای جاوا اسکرپت برای چندین صفحه استفاده کنید و نمی خواهید همه آنها را به صورت جداگانه در هر صفحه بنویسید. در این مواقع می توانید کدهای مورد نظر خود را در یک فایل متنی وارد کنید و آنرا با پسوند js. ذخیره کنید. در هر صفحه ای که بخواهید از این فایل استفاده کنید کافی است آنرا در آن صفحه فرا خوانی کنید. ( به یاد داشته باشید که در این فایلهای خارجی نباید از تگهای <script> که مخصوص HTML هستند استفاده کنید )

برای فرا خوانی این فایلها به صفحه از همان تگ script که در موارد قبل استفاده می کردیم کمک می گیریم با این تفاوت که در اینجا به آن یک شناسه src که آدرس اسکرپت ما به عنوان مقدار آن قرار گرفته است اضافه می کنیم.

برای مثال کد جاوا اسکرپت زیر را در نظر بگیرید :

var text = '<br><h1 align="center" dir="rtl" >این متن با استفاده از جاوا اسکرپت نوشته شده است.</h1>'; 

document.write(text);
ما این کد را در فایلی با نام external.js در همان پوشه ای که صفحه ما قرار دارد ذخیره کرده ایم. حالا با وارد کردن کد زیر در صفحه می توانیم فایل بالا را فراخوانی کنیم:

<script language="javascript" type="text/javascript" src="external.js"></script>