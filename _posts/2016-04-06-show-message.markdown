---
layout: post
title:  "نمایش پیام هشدار در صفحه با استفاده از جاوا اسکرپت"
date:   2016-04-04 21:48:24 +0430
categories: jekyll update
---
#نمایش پیام هشدار در صفحه با استفاده از جاوا اسکرپت
آیا مایلید یکی از آن کادر هایی که ناگهان ظاهر می شوند و معلوم نیست از کجا آمده اند را به صفحه خود اضافه کنید؟ بسیار خوب بیایید با کادر هشدار شروع کنیم که به بیننده چیزهایی را که شما می خواهید می گوید.

این فرمان هشدار است:

alert('متنی که می خواهید به بازدید کننده نشان داده شود')
حالا برای استفاده از آن ما باید آنرا در یک فرمان دیگر قرار دهیم. بیایید آنرا در یک فرمان آشنا مثل فرمان onMouseover استفاده کنیم. اسکرپت مقابل باعث ظاهر شدن یک کادر هشدار وقتی که ما نشانگر ماوس خود را روی لینک به وجود آمده قرار می دهیم می شود. مثلاً در لینکی که نمی خواهیم بیننده کلیک کند:

<a href="alert.php" onmouseover="alert('Insert your message here')"> 
ماوس خود را روی این لینک قرار دهید 
</a>
آنرا امتحان کنید. فقط ماوس خود را روی آن قرار دهید:

ماوس خود را روی این لینک قرار دهید

در ابنجا به ارائه توضیحاتی در مورد دستورات جاوا اسکرپت استفاده شده در کد بالا می پردازیم :

onmouseover : 
این رویداد مسئولیت اجرای کد جاوا اسکرپت موجود در خود را وقتی که ماوس روی آن قرار می گیرد بر عهده دارد.
(' ')alert : 
این تابع متنی را که به عنوان مقدار آن قرار گیرد در یک کادر محاوره ای با یک دکمه OK نمایش می دهد.
بسیار خوب، یک روش دیگر هم وجود دارد که بیشتر باعث گیج شده بیننده می شود. آن هم کادر هشدار به محض باز شدن پنجره است. شما با این روش می توانید مطالبی را که می خواهید به بیننده خود بگویید قبل از باز شدن صفحه به او نشان دهید.

برای ساختن این نوع کادر هشدار فرمان هشدار را بین <head> و <head/> قرار دهید. برای این کار باید از تگهای <script> که در اول فصل با آن آشنا شدیم استفاده کنیم تا کدهای جاوا اسکرپت بین بقیه کدها تشخیص داده شوند:

<head> 
<script language="javascript">
<!-- hide from old browsers
alert('به این صفحه خوش آمدید ');
//-->
</script>
</head>
فرمان بالا یک کادر محاوره ای را وقتی که بیننده صفحه شما را باز می کند نشان می دهد. وقتی که OK را کلیک کنید بارگذاری صفحه ادامه پیدا می کند.

آیا می خواهید آنرا امتحان کنید؟ لینک زیر را کلیک کنید و به صفحه آزمایشی که ما برای این فرمان ساخته ایم بروید:

!پیام هشدار به محض باز شدن صفحه!

آیا می خواهید چند گام جلو تر برویم؟ چندین فرمان هشدار را در تگ SCRIPT قرار دهیم تا چندین کادر هشدار پشت سر هم به محض باز شدن صفحه نمایش داده  شوند و البته برای هر پیام باید دکمه OK را کلیک کنیم تا به پیام بعدی برویم. خودتان این را امتحان کنید :

!چندین پیام هشدار به محض باز شدن صفحه!

این هم کدی که مسئول این پیامها است:

<head>
<title>javascript example 2</title>
<script language="javascript">
<!--
alert('خود اضافه کنید favorite لطفاً سایت ما را به منوی');
alert('را انتخاب کنید add to favorite گزینه favorite از منوی');
alert('می توانید این کا را با کلیدهای میانبر هم انجام دهید');
alert('را فشار دهید d فقط کلید کنترل را نگهدارید و کلید');
//-->
</script>
</head>
شما می توانید برای ظاهر شدن کادر هشدار از دکمه ها هم استفاده کنید. فقط کد را در جایی که می خواهید دکمه نشان داده شود قرار دهید. در این حالت شما نیازی به تگهای <script> هم ندارید. این هم یک نمونه از این نوع پیام هشدار:

اگر این صفحه را مطالعه کرده اید اینجا را کلیک کنید

این هم کد این اسکرپت:

<input type="button" value="اگر این صفحه را مطالعه کرده اید اینجا را کلیک کنید"
onclick="alert('از اینکه به سایت ما مراجعه کردید متشکریم باز هم سری به ما بزنید')">
ما در این دکمه از رویداد onclick استفاده کردیم. کار این رویداد هم مانند onmouseover است با این تفاوت که کد مربوطه را در هنگام کلیک کردن روی آن اجرا می کند.